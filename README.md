# OpenCorner-Entourage
Η πρόταση αφορά ένα ευέλικτο, απλό στη συναρμολόγηση και πολυλειτουργικό σύστημα κατασκευής όλων των απαραίτητων στοιχείων γραφειακού εξοπλισμού. Το σύστημα απευθύνεται σε κάθε είδους οργανισμούς, φορείς ή ιδρύματα που έχουν ανάγκη άμεσης χρήσης χώρων για εργασία πολλών ατόμων, σεμινάρια, workshops, pop-up γραφείων κ.α 
Βασικό στοιχείο του συστήματος είναι μιά γωνιά από δύο σιδερένια πλαίσια η οποία αλλάζει μέγεθος και θέση προκειμένου να παραλάβει τις αναγκαίες ανά περίπτωση λειτουργίες. Είναι αυτοφερόμενη και ικανή είτε μόνη, είτε σε ζεύγος να υποστηρίξει διαφόρων μεγεθών ξύλινες επιφάνειες δημιουργώντας αφενός γραφεία και αφετέρου ραφιέρες, σκαμνιά, χαμηλά τραπέζια, ραφιέρες και πετάσματα καθώς και πληθώρα συνδυασμών όλων των παραπάνω.
Οι γωνιές συνδέονται με τις ξύλινες επιφάνειες ή άλλου είδους πανέλα (μαυροπίνακες, ημιδιαφανείς επιφάνειες, πίνακες ανάρτησης κ.α) δια μέσου ισχυρών μαγνητών ώστε οι χρηστες να μπορούν να τα συναρμολογούν και να τα λύνουν εύκολα ενώ ταυτόχρονα τα έπιπλα είναι ιδιαίτερα σταθερά και εύχρηστα. 
Άλλο ένα πλεονέκτημα είναι ότι οι γωνίες μπορούν να τοποθετηθούν είτε στα άκρα των επιφανειών, είτε διαγώνια στη μέση τους με αποτέλεσμα να απελευθερώνονται πολλαπλές δυνατότητες καθίσματος στα τραπέζια χωρίς την ενόχληση των ποδιών τους.  Έτσι τα έπιπλα είναι ικανά να προσαρμοστούν σε οποιοδήποτε σενάριο χρήσης, ομαδικής ή ατομικής εργασίας, απομόνωσης, παρουσιάσεων, συσκέψεων κ.α. Για παράδειγμα τα πετάσματα, μπορούν εαν χρειάζεται να δημιουργήσουν “κλειστό χώρο” για συνεδριάσεις και οι ραφιέρες μπορούν να δημιουργήσουν συνθήκες διαχωρισμού δύο ομάδων εργασίας. 
Τέλος, όλα τα υλικά (μεταλλικές γωνιές, τάβλες, μαγνήτες) είναι εξαιρετικά εύκολα στην παραγωγή ή παραγγελία όπως και στη μεταφορά (λύνονται και στοιβάζονται, είναι αριθμημένα και με κωδικούς χρώματος για εύκολη αναγνώριση, χαμηλού κόστους και μεγάλης αντοχής σε χρόνο και φθορά.  

# Παραδοτέα:  

4 τραπέζια

2 γωνιές για τρίγωνες επεκτάσεις γραφείων

3 τρίγωνα σκαμπώ

2 γωνιακά πανέλα με 4 φύλλα πολυκαρβονικού, 1 φύλλο φελλού, 1 φύλλο μαυροπίνακα

5 μονάδες ραφιών

2 ξύλινα κουτιά

Τεύχος κατασκευαστικών σχεδίων και οδηγιών κατασκευής
